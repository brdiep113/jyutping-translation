13560,15210,ho2ji5jung6zung1man4,可以講中文
16260,17190,hou2hou2aa3,好好呀
17210,19340,ngo5dei6zeon6loeng6gong2zung1man4,我哋盡量講中文
19375,21985,aa3zau6nei5jing1man4bei2ngo5hou2,呀就你英文比我好
22000,23880,ngo5zung1man4zau6bei2nei5hou2aa3,我中文就比你好呀
28600,31570,ngo5hai6nin4,我係年
31585,32255,hai6,係
33035,36735,gam1nin4hai6baat3sap6saam1seoi3,今年係八十三歲
41130,43370,ngo5jau5ng5hing1dai6zi2mui6ng5go3,我有五兄弟姊妹五個
43370,44970,ngo5hai6zung1gaan1ge2,我係中間嘅
44980,46900,haa5ngo5jau5loeng5go3aa1go1,吓我有兩個阿哥
46910,48880,jat1go3sai3lou2jat1go3aa1mui6,一個細佬一個阿妹
52865,55195,dai6jat1dei6dou1waa2ngo5hai2hoeng1gong2ceot1sai3,第一地都話我喺香港出世
60190,67070,baa4baa1maa4maa1zau6hai2hoeng1haa2ceot1sai3daan6hai6hou2zou2le4zau6lei4zo2hoeng1gong2,爸爸媽媽就喺鄉下出世但係好早呢就嚟咗香港
67120,69960,hai6keoi5dei6dou1mei6faan1gwo1hoeng1haa2,係佢哋都未返過鄉下
70010,71660,so2ji5ngo5dou1m4zi1,所以我都唔知
71675,73880,ngo5zi1dou6hoeng1haa2hai2bin1dou6,我知道鄉下喺邊度
73880,75795,daan6hai6ngo5mei6cang4faan1gwo1hoeng1haa2,但係我未曾返過鄉下
77410,81060,daan6hai6dou3ngo5hou2daai6go3ge3si4hau6le5,但係到我好大個嘅時候呢
81085,83165,heoi2leoi5hang4ngo5faan2lai4faan1gwo3heoi3,去旅行我反嚟返過去
83175,86855,daan6hai6ji5ging1go2dou6m4hai6ngo5hoeng1haa2la1,但係已經嗰度唔係我鄉下啦
86855,89705,hoeng1gong2sin1zi3hai6ngo5hoeng1haa2,香港先至係我鄉下
92810,94520,ngo5tung4nin4duk6syu1,我童年讀書
95460,97500,zau6ngo5,就我
97510,100370,ngo5cat1seoi3sin1zi3duk6syu1ge3,我七歲先至讀書嘅
100390,103710,jan1wai6ngo5dei6sai3go3ge3si4hau6le3,因為我哋細個嘅時候呢
103720,106550,ngo5dei6ze1hai6,我哋即係
107215,108035,ji6sap6,二十
108825,111485,hai6ji6sap6lin4doi6aa3ho2ji5gong2,係二十年代呀可以講
112515,117115,di1maa4maa1zau6m4zung1ji3di1neoi2duk6syu1ge3,啲媽媽呢就唔鍾意啲女讀書嘅
117455,120575,zau6jing6wai4di1leoi2jat1git3zo2fan1le1zau6hai6,就認為啲女一結咗婚呢就係
120905,124045,gaa3zo2ceot1heoi3zau6m4suk6jyu4zi6gei1gaa3laa3,嫁咗出去呢就唔屬於自己㗎喇
124850,128040,so2ji5le1ngo5hou2ci4sin1duk6syu1,所以呢我好遲先讀書
128045,130245,daan6hai6jau5cat1seoi3ge3si4hau6duk6syu1,但係有七歲嘅時候讀書
130245,133095,jan1wai6ngo5maa1mi4hou2mai4seon4aa3,因為我媽咪呢好迷信呀
133320,136110,haa5gam3keoi5jau6m5bei2ngo5duk6syu1ge3,吓咁佢又唔比我讀書嘅
136140,139130,daan6hai6ngo5ngo5de1di6le5ngo5baa4baa1le5zau6waa6,但係我我爹哋我爸爸呢就話
139155,143155,leoi5zai2ji4gaa1li1go3lin4doi6le1leoi5zai2jat1ding6jiu3duk6syu1,女仔而家呢個年代呢女仔一定要讀書
143225,144895,jan1wai6keoi5ng6sik1zi6,因為佢唔識字
144940,148830,keoi5hou2m4fong1bin6sing4jat6bei1jan4ngaak1keoi5,佢好唔方便成日比人呃佢
148865,154165,haa5gam2jau5ze1keoi5ceoi4zo2sik1dak1se2zi6gei2go3meng2kei4taa1mat1dou1m4sik1,吓咁又即佢除咗識得寫自己個名其他乜都唔識
154205,157525,gam3keoi5zou6saang1ji3le5zau6hou2sit6dai2aa3,咁佢做生意呢就好蝕底呀
157595,159215,nei5ming4m4ming4baak6sit6dai2aa3,你明唔明白蝕底呀
159445,164085,hai6gam3ze1hai6gam2so2ji5keoi5jing6wai4le4,係咁即係咁所以佢認為呢
164135,168705,jiu3jiu3duk6syu1jiu3sik1zi6jat1ding6jiu3sik1zi6zou6jan4jat1ding6jiu3sik1zi6,要要讀書要識字一定要識字做人一定要識字
168823,172531,so2ji5baa4baa1le1bei2ngo5duk6syu1,所以爸爸呢比我讀書
174532,178948,gam3ngo5co1si4duk6syu1ge3si4hau6le4hai6duk6zung1man2ge3,咁我初時讀書嘅時候呢係讀中文嘅
179612,184028,zau6go2zan6si4go2go5lin4doi6ho2siu2jing1man2ge3,就嗰陣時嗰個年代好少英文嘅
184861,188771,so2ji5ngo5zi6sai2le4ngo5ge3zung1man2ji5ging1hou2hou2,所以我自細呢我嘅中文已經好好
195891,203059,jim4aa3m4hai6hou2jim4m4hai6hou2jim4,嚴呀唔係好嚴
203623,206477,ngo5maa4maa1zau6zung1ji3daa2maa4zoek3,我媽媽就鍾意打麻雀
206566,211162,so2ji5keoi5le1di1si4gaan3heoi3saai3daa2maa4zoek3mou5si4gaan1gun2ngo5,所以佢呢啲時間去曬打麻雀無時間管我
211335,213099,mou5si4gaan3lei5ngo5,無時間理我
213992,216497,daan6hai6hai2go2zan3si4hau6le1,但係喺嗰陣時候呢
216614,221131,zau6go2fung1hei3hou2hou2,就嗰風氣好好
221149,225475,sai3lou2go1le1m4wui5taai3gwo3hok6waai6ge3,細佬哥呢唔會太過學壞嘅
232255,233559,jau5kwai1geoi2,有規矩
234435,238704,ngo5ge2gaa1ting4ge2kwai1geoi2hai6jat1ding6jiu3baai3san4,我嘅家庭嘅規矩係一定要拜神
239290,242066,haa5keoi5mei6hang4jing6sik1zyu2je4sou1gaa3,吓佢未曾認識主耶穌嘅
242149,245801,so2ji5le1jau6baai3hou2do1ge3san4,所以呢有拜好多嘅神
245858,250768,sam6zi3di1syu6jau6baai3sek6tau4jau6baai3,甚至啲樹又拜石頭又拜
250978,253293,zung2jin4zi1jiu3baai3hou2do1go3san4,總然之要拜好多個神
253348,255438,hou2mai4ngo5maa4maa1hou2mai4seon3,好迷我媽媽好迷信
255706,260730,keoi5jau6zung1ji3daa2maa4zoek2zung1ji3dou2so2ji5keoi5fei1soeng4mai4seon3,佢又鍾意打麻雀鍾意賭所以佢非常迷信
261014,262722,keoi5go3kwai1geoi2zau6hai6,佢個規矩就係
262766,265441,m4ho2ji5gong2di1m4hou2teng1ge6syut3waa6,唔可以講啲唔好聽嘅說話
276168,280742,ngo5loeng5go3go4go1le1zau6m4hai6ngo5maa1mi4saang1ge3,我兩個哥哥呢就唔係我媽咪生嘅
281100,285257,hai6laa3ze1hai6ji5cin4go2go3m4hai6dou6laa3,係喇即係以前嗰個唔喺度喇
285658,291998,gam2so2ji5ngo5maa4mi1le1jan1wai6zung1ji3daa2maa4zoek2laa1hou2siu2lei5keoi5dei6loeng5go3,噉所以我媽咪呢因為鍾意打麻雀啦好少理佢哋兩個
292108,297138,gam2faan2wai6ngo5duk6syu1aa3se2zi6aa3hai6ngo5go4go1gaau3ngo5gaau3ngo5do1di1,咁反為我讀書呀寫字呀係我哥哥教我教我多啲
297523,302873,hai6laa3gam2ngo5go3mui2le3zau6hai6ling6ngoi6jat1go3saang1ge3,係喇噉我嘅妹呢就係另外一個生嘅
303220,307180,haa5ngo5tung4keoi5le1jau6hai6hou2siu2loi4wong5ge3,吓我同佢呢又係好少來往嘅
307800,310630,keoi5hai2ling6ngoi6jat1go3dei6fong1zyu6,佢喺另外一個地方住
311235,314755,haa5zung2zi1hai6ngo5tung4ngo5sai3lou2tung4maai4jat1go3maa1mi4,吓總之係我同我細佬同埋一個媽咪
316175,320645,gam2so2ji5ngo5tung4ngo5sai3sai3lou2le1go3gum2cing4gei2hou2ge3,咁所以我同我細細佬呢個感情幾好嘅
323200,324530,keoi5m4hai6dou6laa3,佢唔喺度喇
325145,326365,keoi5hai2hoeng2gong1,佢喺香港
329090,333110,ze1gau6nin4teng1gin3gong2keoi5ji5ging1m4hai2dou6laa3,即舊年聽見講佢已經唔喺度喇
333420,335710,ngo5faan1heoi3dou1gin3m4dou2keoi5,我返去都見唔到佢
353984,360204,ze1hai2lei5gong2nei5dim2gaai2Jan1wai6keoi5zou6gu2piu3,即喺你講你點解因為佢做股票
360334,369414,gam2aa3jau5jat1lin4le1gau2gau2sei3lin4keoi5go3sam1zong6jau5man6tai4,咁呀有一年呢九九四年佢個心臟有問題
369594,371674,keoi5jiu3jap6ji1jyun2zou6sau2seot6,佢要入醫院做手術
371974,377644,gam2ngo5ziu1ziu1zou2le3ngo5dou1hai6bou1je5ling1heoi3ji1jyun2bei2keoi5sik6,咁我朝朝早呢我都係煲嘢拎去醫院比佢食
377899,384699,gam2keoi5hou2faan1ceot1jyun2ge3si4hau6le1ji1sang1giu3keoi5m4ho2ji5zoi3go3ci3gik1ge3sang1wut6,咁佢好返出院嘅時候呢醫生叫佢唔可以再過刺激嘅生活
384879,389129,gam2keoi5zou6gu2piu3le1di1gu2piu3soeng2lok6lei5jit6m4jit6aa3,咁佢做股票呢啲股票上落你熱唔熱呀
389964,390674,hai6,係
390939,394619,di1gu2piu3soeng6lok6le3zau6hou2ci3gik1,啲股票上落呢就好刺激
394969,398499,gam2so2ji5le1keoi5jiu3teoi3jau1le3,咁所以呢佢要退休啦
398574,403494,m4ho2ji5zoi3hai2gu2piu3si5coeng4go2dou6zou6si5laa3,唔可以再喺股票市場嗰度呀做事喇
403834,409554,gam2aa3le3zi1dou6le3zau6se2seon3giu3ngo5dei6gwo3lei4,咁呀呢知道呢就寫信叫我哋過嚟
409694,412404,haa5keoi5ho2ji5ziu3gu3ngo5dei6gam2,吓佢可以照顧我哋噉
412499,417469,gam2ngo5gok3dak1le3gaa1naa4daai6ge3hung1hei3wui5bei2hoeng1gong2hou2,咁我覺得呢加拿大嘅空氣會比香港好
417744,424104,geoi1zyu6ge3waan4ging2le3bei2hoeng1gong2hou2gam2so2ji5kyut3ding6ji4man4gwo3lei4li1dou6gam2,居住嘅環境呢比香港好噉所以決定移民過嚟呢度噉
428978,435098,ni1dou6si4gaa1bou1ge3keoi1le1maai5je5fong1bin6sik6je5fong1bin6laa1,啊呢度士嘉堡嘅區呢買嘢方便食嘢方便啦呀
435168,442748,zau6syun3ngo5m4seoi1jiu3ce1le3ngo5dou1ho2ji5haang4gwo3deoi3min6maa5lou6ho2ji5maai5je5ho2ji5jam2caa4ho2ji5sik6je5gam2,就算我唔需要車呢我都可以行過對面馬路可以買嘢可以飲茶可以食嘢咁
442878,445398,bei2ngo5hou2daai6go3fong1bin6haa5,比我好大個方便吓
445608,450788,ji5cin4ngo5zyu6go2go3tung4go2dou6zau6hou2m4fong1bin6laa3,以前我住嗰個同嗰度就好唔方便啦
450978,454618,haa5jan1wai6ngo5m4sik1zaa1ce1ngo5dei6loeng2go3dou1m4sik1zaa1ce1,吓因為我唔識揸車我哋兩個都唔識揸車
455018,460018,haau2zo2saam1ci4le3dou1dou1m4ge3gam2so2ji5mou5zoi3hok6le3,考咗三次呢都都唔嘅咁所以無再學啦
460808,463848,jan1wai6ngo5hai6hoeng2gong1le1dou1mou5zaa1ce1,因為我喺香港呢都無揸車
464148,472558,haa5gam2daai6go3lin4gei2lei4dou3li1dou6hok6zaa1ce1le3ze1ze1go3faan2jing3mou5gam3hou2,吓咁大年紀嚟到呢度學揸車呢即即個反應無咁好
473338,478978,so2ji5le1le1ze1hai6ngo5go3leoi5le1dou1m4zyu2zoeng1ngo5dei6zaa1ce1hai6aa3,所以呢呢即係我個女呢都唔主張我哋揸車係呀
479168,481698,geng1zyu6ngo5dei6jung4ji6jau5ji3ngoi6,驚住我哋容易有意外
489023,493053,zeoi3naan6zeoi3m4sik1jing3le1zau6hai6zi6gei2ge3jing1man4m4hou2,最難最唔適應呢就係自己嘅英文唔好
493563,494333,hai6aa3,係呀
494948,501278,bat1gwo3dou1m4gan2jiu3laa1ngo5ji4gaa1zyu6hai2keoi1le1dou1hou2do1waa4jan4,不過都唔緊要啦我而家住喺區呢都好多華人
501453,506023,ngo5jik6dou1jau5hou2do1pang4jau5gam2joeng2,我亦都有好多朋友噉樣
506248,514798,ze1jau6mou5ngoi6gwok3ge3pang4jau5so2ji5dou1hai6dou1m4wui5waa6m4fong1bin6ge3haa5,即係又無外國嘅朋友所以都係都唔會話唔方便嘅吓
514973,523683,ze1hai6jau5zan6si4heoi3di1ngoi6gwok3ge3gung1si1aa3ge3heoi3ge3si4hau6le1seoi1jiu3gong2jing1jyu5le1zau6maa5faan1di1laa1,即係有陣時去啲外國嘅公司呀嘅去嘅時後呢需要講英語呢就麻煩啲啦
525198,528578,bat1gwo3siu2siu2ngo5dou1ge3haa5,不過少少我都嘅吓
534873,537323,jau5jau5jau5hok6gwo3siu2siu2jing1man4,有有有學過少少英文
537658,541838,aa3sai3go3si4hau6ngo5gaau6keoi5jing1man4ge3,阿細個時候我教佢英文嘅
542158,548198,aa3go2di1ha1ha1ha1hai6ngo5hai6ngo5gaau3keoi5ge3hai6laa3,呀嗰啲哈哈哈係我係我教佢嘅係喇
548488,551768,ze1hai6hou2hou2gaan2daan1ge3daan1zi6ngo5gaau3keoi3,即係好好簡單嘅單字我教佢
551788,555528,zau6m4m4ho2ji5sing4deoi3jing1man4gong2,就唔唔可以成句英文講
555718,561688,laa1ngo5hai6sik1ge3daan1hai6zoeng1keoi5ham6baang6laang6gaap6maai4ngo5zau6m4sik1ge3,啦我係識嘅但係將佢冚唪唥夾埋我就唔識嘅
561993,563943,nei5ming4m4ming4baak6ngo5gong2aa3,你明唔明白我講呀
572218,574583,ngo5hai6zung1gwok3jan4aa3,我係中國人呀
574583,579643,gam2dong1jin4hai6ceoi4zo2ngo5gwong2dung1waa2ngo5zung6sik1gong5gwok3jyu5ge3,咁當然係除咗我廣東話我仲識國語嘅
579973,582383,gwok3jyu5dou1laa1haa5,國語都啦吓
585428,593358,ngo5gwok3jyu5le1zau6hai6dai6jat1ngo5zau6hai6hok6si4doi6kuk1ge3gwok3jyu5si4doi6kuk1,我國語呢就係第一我就係學時代曲嘅國語時代曲
593423,598313,haa5hai6hai6hai6di1aa3di1aa3go2dou6,吓喺喺喺啲呀啲呀嗰度
598323,601463,hai2hai2di1go1gwok3jyu5go1go2dou6hok6faan1lei4,喺喺啲歌國語歌嗰度學返嚟
601463,606803,tung4maai4gau1haa6di1ngoi6ze1hai6ngoi6saang2gaa3pang4jau5aa3gam2joeng2,同埋交下啲外即係外省嘅朋友啊噉樣
606823,609583,tung4keoi5dei6gong2si4hau6gong2dak1do1laa3gam2,同佢哋嗰時候講得多喇噉
609583,612603,ngo5gong2co2le3gam2keoi5jau5waa2bei2ngo5teng1gam2joeng2,我講錯呢咁佢又話比我聽咁樣
612843,615693,gam2aa3sin1hok6dou2gwok3jyu5,咁呀先學到國語
615828,620868,ngo5hai2li1dou6le1dou1jau5ngoi6saang2gaa3pang4jau5aa3gong2gwok3jyu5gaa3maa3,我喺呢度呢都有外省嘅朋友呀講國語㗎嘛
621508,627758,haa5bat1gwo3zau6ze1hai6bei2gaau2siu2gei1wui6gong2hai6aa3,吓不過就即係比較少機會講係呀
628313,630783,jyu4gwo2do1di1gong2ngo5wui5gang1hou2gaa3,如果多啲講我會更好㗎
636738,639388,bin1syu3keoi1dou1jau5hai6aa3,邊豎都有係呀
639523,642683,hou2hou2do1dei6fong1dou1jau5hai6aa3hai6aa3,好好多地方都有係呀係呀
643233,652453,sap6zi2laa1laa1laa1dou1jau5ngo5gaa3pang4jau5hai6pang4jau5hai2dou6,甚至渥太華啦啦啦都有我嘅朋友係朋友喺度
661083,665573,jan1wai6ngo5hai6se2maa3ngo5hai6se2jyut6kuk1jyut6kek6gaa3,因為我係寫嘛我係寫粵曲粵劇㗎
665658,671798,gam2so2ji5ngo5dou1hai6jing6sik1le1jyut6kuk1jyut6kek6hei2fun1jyut6kuk1jyut6kek6gaa3pang4jau5hai6laa3,咁所以我都係認識呢粵曲粵劇喜歡粵曲粵劇嘅朋友係喇
672498,679628,gam2keoi5dei6le1dou1hou2soeng2jing6sik1ngo5hou2soeng2gan1ngo5hok6jyut6kuk1gaa3haa5zau6hai6gam2joeng2laa3haa5,咁佢哋都好想認識我好想跟我學粵曲㗎吓就係咁樣啦吓
688081,690121,gaau3fuk1jam1jyut6kuk1hai6aa3hai6,教福音粵曲係呀係
690171,695611,ngo5jau5tung4go3gei2go3gei2gaan1gaau3wui2gaau3fuk1jam1jyut6kuk1,我有同過幾個幾間教會教福音粵曲
695621,699181,so2ji5le1ngo5m4dong3keoi5hai6hok6saang1dong3keoi5dei6hai6pang4jau5,所以呢我唔當佢哋係學生當佢哋係朋友
699601,702411,hai6laa3gam2keoi5jik6dou1dong3ngo5hai6pang4jau5gam2,係喇噉佢亦都當我哋係朋友噉
703106,706646,ho2ji5gong2hai6jik6hai6lou5si1jik6hai6pang4jau5,可以講係亦係老師亦係朋友
706746,709726,jik6hai6jik6hai6hai6aa3,亦係亦係係呀
712111,713721,zung1ji3zung1ji3,鍾意鍾意
713751,719601,ze1ngo5gam2ge3nin4gei2le3zyu2je4sou1dou1zung3ho2ji5sai2ngo5,即係我咁嘅年紀呢主耶穌都仲可以使我
719666,722256,ze1jung6ngo5le1ngo5go3duk1hou2hoi1sam1aa3,即係用我呢我覺得好開心呀
722381,727191,m4hai6go3go3dou1ho2ji5hou2ci5ngo5go3nin4gei2zung3ho2ji5zou6je5zung3ho2ji5gaau3jan4ge3,唔係個個都可以好似我個年紀仲可以做嘢仲可以教人嘅
727771,728641,hai6aa3,係呀
731971,734331,zung1ji3biu2jin2gaa3,鍾意表演㗎
734381,738031,haa5coeng3coeng3jyut6kuk1laa1hai6laa3,吓唱唱粵曲啦係喇
738396,740496,dou1zung1ji3coeng3haa6go1gaa3hai6aa3,都鍾意唱下歌㗎係呀
741246,746546,gam2ngo5gaau3jan4dei6jyut6kuk1laa3ngo5dou1jat1ding6jiu3coeng3bei2keoi5teng1lo1hai6aa3,噉我教人哋粵曲啦我都一定要唱比佢聽囉係呀
753811,759001,jau5ze1ngo5gaau3keoi5dei6zou6hei3jau6gaau3keoi5dei6biu2jin2haa5,有即我教佢哋做戲教佢哋表演吓
759126,768526,ze1m4tung4ge3gaau3jyut6kuk1jyut6kek6jau5jat1baan1pang4jau5gaau3fuk1jam1jyut6kuk1jau5ling6ngoi6jat1baan1baan1pang4jau5gam2joeng2laa1,即係唔同嘅教粵曲粵劇有一班朋友教福音粵曲有另外一班班朋友噉樣啦
769166,771706,jyut6kuk1fuk1jam1hai6gaau3wui3gaa3pang4jau5laa1,粵曲福音係教會嘅朋友啦
771876,775666,haa5jyut6kuk1jyut6kek6ge3jau6hai6ling6ngoi6jat1baan1pang4jau5laa3haa5,吓粵曲粵劇嘅又係另外一班朋友啦吓
779561,780641,mou5jat1ding6gaa3,冇一定㗎
781031,788311,ji4gaa1ngo5gaau3gan2ni1jat1baan1jyut6kuk1fuk1jam1le1zau6hai2le1,而家我教緊呢一班粵曲福音呢就喺呢
788411,792661,jau5jau5jat1go3giu3zou6wut6dung6zung1sam1,有有一個叫做活動中心
793231,799081,haa5wut6dung6zung1sam1le1caa1m4do1jau5saam1sap6go3jan4dou2gan1ngo5hok6fuk1jam1jyut6kuk6gaa3,吓活動中心呢差唔多有三十個人都跟我學福音粵曲㗎
799526,805006,ji5cin4le1ngo5zau6hai2Si4Gaa1Bou2zam3seon3wui2dou6gaau3dou1jau5sap6gei2lin4lo6,以前呢我就喺士嘉堡浸信會度教都有十幾年囉
805676,811776,gam2aa3zeoi3zou2le1zau6hai2gaa1naa4daai6cyun4bo3zung1sam1,咁呀最早呢就喺加拿大傳播中心
811916,814876,haa5go2dou6gaau3dou1jau5sap6gei2go3gan1gwo3ngo5ge3,吓嗰度都有十幾個跟過我嘅
815054,818767,gam2ze1gai3gai3maai4maai4le1,噉即係計計埋埋呢
818807,828246,zung3jau5nguk1taai3waa4jat1baan1pan4jau5keoi5lei4can1le1wan2ngo5ge3dou1giu3ngo5gaau3haa5keoi5di1fuk1jam1jyut6kuk1gaa3,仲有渥太華一班朋友佢嚟親呢搵我嘅都叫我教吓佢地福音粵曲嘅
828265,833251,haa5gam2so2ji5ngo5di1hok6saang1caa1m4do1dou1jau5jat1baak3go3gaa3laa3,吓咁所以我啲學生差唔多都有一百個㗎喇
834708,838680,daan1hai6ngo5dong3keoi5dei6hai6pan4jau5m4dong3keoi5dei6hai6hok6saang1gaa3,但係我當佢地係朋友唔當佢地係學生嘅
845966,847651,nei5ceoi4bin2man6laa1m4gan2jiu3laa1,你隨便問啦唔緊要啦
852186,854186,m4gei3dak1zo2aa3gwaan1jyu1mat1je5gaa3,唔記得咗呀關於乜嘢㗎
864883,872664,jan1wai6ngo5hou2sai3go3si4hau6le1ngo5maa4maa1hou2zung1ji3tai2tai2hei3aa3,因為我好細個時候呢我媽媽好鍾意睇戲呀
873006,877335,tai2daai6hei3aa3jyut6kek6ngo5dei6gwong2dung1waa2giu3daai6hei3aa1maa3,睇大戲呀粵劇我哋廣東話叫大戲吖嘛
877387,881565,gam2ngo5zi3sai3gan1ngo5maa4maa1tai2tai2dak1do1gam2aa3so2ji5ngo5sik1laa3,噉我自細跟我媽媽睇睇得多噉呀所以我識囉
881681,882763,hai6laa3haa5,係喇吓
884940,886940,hai2hoeng1gong2hai6laa3,呀喺香港係喇
894433,905802,ngo5ji4gaa1le1zau6hai2jat1sei4saam1ling4gaa1naa4daai6ge3gaa1naa4daai6zung1man4din6toi2go2dou6jau5jat1go3zit3muk6,我而家呢就喺一四三零加拿大嘅加拿大中文電台嗰度有一個節目
906721,913735,jau5jat1go3zit3muk6hai6lai5baai3jat6lai5baai3jat6haa6zau3luk6dim2zi3cat1dim2,有一個節目係禮拜日禮拜日下晝六點至七點
913830,916227,ngo5hai6gong2,我喺講
916364,920268,gong2jyut6kuk1hai6gam2ngo5soeng2teoi1gong2jyut6kuk1,講粵劇係咁我想推廣粵劇
920463,926655,gam2aa3zoeng1jyut6kuk1leoi5bin6ge3man4faa3tung4maai4lik6si2lik6si2le3hai6maa3,咁呀將粵劇裡面嘅文化同埋歷史係咪呀
926662,929840,haa5lik6si2le1gong2bei2di1ting3zung6teng1aa3,吓歷史呢講比啲聽衆聽
930180,935974,haa5jan1wai6hou2do1jan4lei4zo2gaa1naa4daai6zi1hau6le1keoi5jan1wai6jiu3hok6jing1man4jiu3sik1jing6ni1dou6,吓因為好多人嚟咗加拿大之後呢佢因為要學英文要適應呢度
936001,942631,jiu3zau6hok6zo2di1jing1man4le1faan2wai6zung1man4keoi5teoi3bou3zo2waak6ze2m4gei3dak1zo2laa3,要就學咗啲英文呢反為中文佢退步咗或者唔記得咗喇
942699,948439,gam2so2ji5ngo5ni1go3zit3muk6le1zau6hai6gong2faan1jat1di1zung1gwok3ge3lik6si2bei2keoi5dei6teng1,咁所以我呢個節目呢就喺講返一啲中國嘅歷史比佢哋聽
953437,957573,sai3man1zai2le1zau6bei2gaau3naan4ming4baak6jat1di1,細蚊仔就比較難明白一啲
957751,962121,ngo5zyu3jiu3le1dou1hai6daai6jan4teng1gaa3do1,我主要都係大人聽㗎多
963163,968793,go2di1deoi3zung1man4jau5do1siu2jing6sik1ge3zi1hai6keoi5mong4gei3zo2,嗰啲對中文有多少認識嘅只係佢忘記咗
969866,973606,gam2so2ji5ngo5bei2faan1keoi5teng1gam2joeng2hai6laa3,噉所以我比返佢聽噉樣係喇
974518,979148,jau5hou2do1aa3di1gu3si6hai6keoi5dei6suk6sik1ge3,有好多呀啲故事係佢哋熟悉嘅
979286,985149,bat1gwo3ji5ging1m4gei3dak1zo2waak6ze2zi1hai6zi1dou3jat1di1daan6hai6m4hai6zi1dak1dou3gam3do1,不過已經唔記得咗或者只係知道一啲但係唔知得到咁多
985209,992099,gam2so2ji5ngo5ce1sau2sap6hou2do1zi1liu2lei4dou6gong2gong2bei2keoi5dei6teng1gam2joeng2,咁所以我即係搜集好多資料嚟到講講比佢哋聽咁樣
997570,1004132,ji5cin4hai2hok6haau3gam2aa3jin4hau6tai2syu1aa3gam2joeng2laa3gam2aa3tai2syu1go2dou6wan2zi1liu2gong2aa3hai6aa3,以前喺學校咁呀然後睇書呀咁樣啦咁呀睇書嗰度搵資料呀係呀
1004749,1008022,gam2ngo5dou1jiu3tai2hou2do1syu1gaa3hai6laa3haa5,咁我都要睇好多書㗎係啦吓
1008188,1011749,gam2aa3zeoi3gan6ngo5gong2le1zung1gwok3le1sei3daai6mei5jan4,咁呀最近我講緊中國四大美人
1011890,1015657,sei3sei3go3mei5jan4ho2nang4nei5nei5teng1gwo3mei6aa3,四四個美人可能你你聽過未呀
1016449,1017066,mei6aa3,未呀
1017891,1019357,nei5de1di4wui5sik1,你爹哋會識
1019477,1027039,nei5de1di4maa1mi4wui5sik1nei5faan1heoi3man6haa6zung1gwok3sei3daai6mei5jan4hai6bin1go3laa3gam2keoi5wui5waa6bei2nei5teng1hai6aa3,你爹哋媽咪會識你返去問下中國四大美人係邊個啦咁佢哋會話俾你聽係呀
1027164,1028753,ji4gaa1gong2zo2saam3go3,而家講咗三個
1029121,1037518,hai6laa3zau6gong2zo2zung1gwok3sei3daai6mei5jan4le1zau6sai1si1hou2,係啦就講咗中國四大美人呢就西斯好
1037684,1045808,ze1hou2gu2lou5ge3lin4doi6laa3Sai1Si1Wong4Ciu1Gwan1Diu1Sim4Joeng4Gwai3Fei1,即好古老嘅年代啦西斯王昭君貂蟬楊貴妃
1047643,1049219,Zi1dou3Joeng4Gwai3Fei1aa3hai6aa3,知道楊貴妃呀係呀
1053224,1054375,sei3daai6mei5jan4,四大美人
1055637,1057569,mei5lai6go3mei5mou5co3,美麗個美無錯
1057826,1059100,mei5jan4,美人
1060325,1067161,mei5jan4nei5sik1hai6hou2leng3neoi5laa3ha1ha1aa3,美人你識係好靚啦吓吓呀
1067418,1068390,hou2aa3,好呀
1069356,1072205,hou2ceot1meng2aa3ni1ni1sei3daai6mei5jan4haa5,好出名呀呢呢四大美人吓
1072214,1082981,gam2aa3zung1gwok3jan4le1dou1hou2hou2do1jan4wui5zi1dou3zung1gwok3jau5sei3daai6mei5jan4daan6hai6keoi5go3gu3si6hai6dim2joeng2le1hou2do1jan4le1m4hai6gam2cing1co2aa3haa5,咁呀中國人呢都好好多人會知道中國有四大美人但係佢個故事係點樣呢好多人唔係咁清楚呀吓
1083022,1087488,so2ji5ngo5zau6gong2bei2keoi5dei6teng1lo3tai2hou2do1syu1,所以我就講比佢哋聽囉睇好多書
1087570,1091405,jau5di1keoi5dei6m4zi1dou3ge3gam2ngo5gong2bei2keoi5dei6teng1,有啲佢哋唔知道嘅咁我講比佢哋聽
1091473,1099555,jau5di1hou2ze1hai6hou2sai3mei5go2dei6fong1go2di1sai3zip6le3haa5ngo5gong2keoi5dei6m4zi1ge3gam2ngo5jiu3gong2bei2keoi5dei6teng1,有啲好即係好細微個地方嗰啲細節呢吓我講佢哋唔知嘅咁我要講比佢哋聽
1106005,1107114,ji4gaa1gong2haa6,而家講吓
1113990,1116456,zeoi3gan3ngo5gong2le1zau6hai6gong2diu1sim4,最近我講呢就係講貂蟬
1117154,1118921,hai6aa3dai6saam1go3mei5jan4,係呀第三個美人
1119091,1122379,Diu1Sim4le1hai6Hon3doi6ge3jan4haa5,貂蟬係漢代嘅人吓
1122612,1129489,gam2joek6go2zan6si2Hon3doi6ge3wong4dai3le1zau6hou2mou5nang4hou2no6joek6,咁樣嗰陣時漢代嘅王帝呢就好無能好懦弱
1129610,1134884,gam2keoi5keoi5le1zau6m4sik1dak1daa2lei5dou3gwok3gaa1,咁呀佢佢呢就唔識得打理個國家
1135060,1143964,gam2so2ji5le1zau6bei2jat1go3daai6san4le1giu3Dung2Coek3heoi3daa2lei5go3gwok3gaa1ni1go3Dung2Coek3le1hai6gaan1jan4lei4gaa3,咁所以就比一個大臣呢叫董卓去打理個國家呢個董卓呢係奸人嚟㗎
1144108,1147587,haa5keoi5ge3sing3cing4le1ze1hai6hou2caam4bou6gaa3,吓佢嘅性情呢即係好殘暴嘅
1147758,1152073,gam2hou2do1jan4le1dou1soeng2ceoi4heoi3ni1go3gaai1san4,噉好多人都想除去呢個奸臣
1152241,1156899,m4ngoi3ze1hai6wun6go3dai6ji6go3daan6hai6mou5baan6faat3,唔愛即係換個第二個但係冇辦法
1156956,1160340,jan1wai6le1Dung2Coek3le1jau5jat1go3kai3zai2,因為呢董卓呢有個契仔
1160581,1165745,ze1zau6fei1soeng4hou2daa2ge3,即就非常好打嘅
1166036,1171831,mou5jan4gau3keoi5daa2ge3go2go3keoi5go2go3zai2giu3zou6leoi5bou6leoi5bou6,無人夠佢打嘅嗰個佢嗰個仔叫做呂布呂布
1171979,1181690,gam2aa3gam2Diu1Sim4le1hai6jat1go3go1gei1hai6jat1go3si1tou4wong4fu2ge3go1gei1gam2,噉呀噉貂蟬呢係一個歌姬係一個司徒王府嘅歌姬噉
1183627,1188202,ai1keoi5ji4gaa1luk6jam1aa3maa3ngo5gong2m4gan2jiu3gaa3ngo5gong2ceot1lei4m4gan2jiu3gaa3,啊佢而家錄音呀嘛我講唔緊要㗎我講出嚟唔緊要㗎
1188302,1193371,gam2ni1go3wong4wan3le1zau6hou2soeng2ceoi4zo2ni1go3gaan1san4dung2coeng4,咁呢個王允呢就好想除咗呢個奸臣董卓
1193489,1198160,daan6hai6keoi5mou5baan6faat3ho2ji5jau5jan4gau3ni1go3neoi5bou3daa2,但係佢無辦法可以有人夠呢個呂布打
1198278,1202949,gam2keoi5jau6soeng2ceot1Diu1Sim4keoi5gam2leng3,咁佢又想出貂蟬佢咁靚
1203207,1211810,haa5keoi5jat1ding6ho2ho2ji5lei6jung6Diu1Sim4gaa3leng3aa3gaa3mei5sik1aa3heoi3jau4waak6ni1go3dung2coek3tung4go3neoi5bou3,吓佢一定可可以利用貂蟬嘅靚呀嘅美色呀去誘惑呢個董卓同個呂布
1211951,1215540,tung4si4jing1sing4gaa3bei2keoi5dei6loeng5go3jan4,同時應承嫁比佢哋兩個人
1215836,1217726,sau2sin1gaau3bei2dung2coeng4,首先嫁比董卓
1218128,1223019,gam2aa3gaa3zo2bei2keoi5Dung2Coek3laa3leoi5bou6dong1jin4hai6m4hang2le1haa5,咁呀嫁咗比董卓啦呂布當然係唔肯啦吓
1223033,1230951,gam2gam2aa3Diu1Sim4waa6hai6Dung2Coek3gaap3ngaang2jiu3gaa1keoi5gaa3keoi5m4soeng2gaa3neoi5Dung2Coek3ge3,噉噉呀貂蟬話係董卓夾硬要嫁佢㗎佢唔想嫁呂董卓嘅
1231022,1233857,gam2so2ji5leoi5bou6le1zau6lau1zo2Dung2Coek3laa3,噉所以呂布就嬲咗董卓喇
1234343,1238315,gam2aa3hau6lei4le1zau6gaau3leoi5bou6heoi3saat3Dung2Coek3gaa3,噉呀後來呢就教呂布去殺董卓嘅
1239035,1240282,gam2aa3gam2joeng2,噉呀噉樣
1241324,1244866,ni1go3gu3si6zau6gam2ngo5zi1hou2gaan2daan1gong2ge3ze1,呀呢個故事就咁我只好簡單講㗎姐
1244866,1250057,kei4sat6le1jau5hou2do1je5le1ngo5coeng4sai3gong2le1zau6m4zi2hai6gam2joeng2ge3,其實呢有好多嘢呢我詳細講呢就唔止係咁樣嘅
1250210,1254416,ngo5gong2zo2ho2ji5gong2gong2gei2go3zung1tau4ge3,我講咗可以講講幾個鐘頭嘅
1256412,1262124,ngo5ji4gaa1le1hai6gei2geoi3syut6waa6ngo5zau6ho2ji5gaau3doi6zo2ni1go3gu3si6hai6aa3,我而家呢係幾句說話我就可以交代咗呢個故事係呀
1264175,1272202,zan1si3hai2lik3si2soeng2hai6hai6hai6jau5jau5gei2zoi3jau5syu1gei2zoi6ge3se2lok6lei4gaa3,真事喺歷史上係係係有有記載有書記載嘅寫落嚟㗎
1272827,1278868,ni1bun2giu3zou6hai6jat1bun2giu3zou6saam1bok6zi2jat1bun2giu3zou6saam1bok6ji5jin6,呢本叫做係一本叫做三國志一本叫做三國演義
1289715,1291592,nei5hai2tou4syu1gun2wan2aa3,你喺圖書館搵呀
1292858,1293981,tou4syu1gun2jau5aa3,圖書館有呀
1294404,1296404,jau5hai6aa3jau5,有係呀有
1305589,1312424,ngo5faan1hoeng1gong2le1ngo5hai6ling4jat1nin4aa3ji6ling4ling4jat1nin4faan1gwo3hoeng1gong2,我返香港呢我係零一年呀二零零一年返過香港
1312601,1322574,ling4jat1nin4hoeng1gong2hoeng1gong2ling4ling4ling4m5nin4tung4maai4ling4cat1nin4dou1faan1gwo3hoeng1gong2hai6aa3,零一年嚮香港零零零五年同埋零七年都返過香港係呀
1324381,1331038,hai6taam3can1cik1m4hai6zeoi3hau6jat1ci3ngo5hai6zi6gei2jau5jat1go3jin2coeng3wui2hai2hoeng1gong2,係探親戚唔係最後一次係自己有一個演唱會喺香港
1331045,1336100,gaau2go2jin2coeng3wui2hai6laa3zau6hai6zau6hai6nei5ji4gaa1tai2dou2ni1go3,搞個演唱會係啦就係就係你而家睇到呢個
1347089,1352719,hoeng1gong2go3hok6haau6le1zau6hai6gaau3zung1man4do1laa3hai6aa3,香港個學校呢就係教中文多啦係呀
1352990,1358360,ngo5dou1go2go3hok6haau6zou6gwo3tung4zi1gwan1aa3nei5sik1m4sik1giu3zou6tung4zi2gwan1aa3,我都嗰個學校做過童子軍呀你識唔識叫童子軍呀
1358768,1362644,aa3tung4zi2gwan1jing1man4meng2giu3me1,呀童子軍英文叫咩
1364685,1365603,haa2,吓
1371494,1372932,hai6tung4zi2gwan1aa3,係童子軍呀
1388001,1388563,hai6aa3,係呀
1392110,1394672,ngo5hok6tung4zi2gwan1aa3hai6aa3,我學童子軍呀係呀
1401264,1404840,ngo5ge3sin1saang1aa3jau5naam4jau5neoi5laa3,我嘅先生呀有男有女啦
1404946,1407767,di1sin1saang1hou2hei2fun1ngo5ge3,啲先生好喜歡我嘅
1413757,1414647,gaau3zung1man4,教中文
1415352,1418750,hai6gaau3tong4si1sung3ci3haa5,吓教唐詩宋詞吓
1418792,1421545,so2ji5le1ngo5sik1hou2do1tong4si1sung3ci4,所以呢我識好多唐詩宋詞
1421688,1426031,nei5man6haa5nei5baa4baa1maa4maa1nei5zau6zi1dou3mat1je5hai6giu3zou6tong4si1sung3ci4,你問下你爸爸媽媽你就知道乜嘢叫做唐詩宋詞
1426201,1427818,tong4ciu4si4hau6,唐朝時候
1428173,1429543,si1giu3me1,詩叫咩
1432020,1432431,hai6aa3,係呀
1435469,1438277,tong4ciu4ge3si4hau6le1zau6zeoi3sing6hang4hai6si1,唐朝嘅時候呢就最盛行詩
1438338,1441119,sung3ciu4ge3si4hau6le1zeoi3sing6hang4ge3ci4,宋朝嘅時候呢最盛行嘅詞
1441877,1444850,gam2ngo5dou1duk6dou2hou2do1si1ci4gam2,咁我都讀到好多詩詞咁
1444890,1448698,gam2so2ji5deoi3ngo5se2jyut6kuk1hou2jau5bong1zo2laa3haa5,咁所以對我寫粵曲好有幫助啦吓
1452639,1453529,gei3dak1,記得
1453529,1457378,so2ji5ngo5ji4gaa1zung6jau5syu1hai2dou6gaa3maa3hai6aa3,所以我而家仲有書喺度㗎嘛係呀
1462509,1466413,o1tong4cong4cin4ming4jyut6gwong1ji6si4dei6,啊唐床前明月光疑是地上霜
1466453,1469644,geoi3tong4mong4ming2jyut6dai6tau4si1gu2hoeng1aa3maa3hai6aa3,舉頭望明月低頭思故鄉呀嘛係呀
1469703,1473100,go3hou2hou2mei5lai6ge3si1hai6aa3,個好好美麗嘅詩係呀
1473236,1475003,nei5ming4m4ming4baak6go3ji3si1,你明唔明白個意思
1479126,1481537,o1nei5duk6gwo3zung1man4baan1haa5,哦你讀過中文班吓
1482164,1487123,gam2aa3ze1di1jyut6gwong1le1ziu3lok6lei4go3si4hau6,咁呀即啲月光照落嚟嘅時候
1487466,1493288,gam2ni1go3si1jan4mei5co3hai2go3cong4go2dou3keoi5m4fan3fan3m4zoek6,噉呢個詩人李白坐喺個床嗰度佢唔訓訓唔著
1493514,1494514,keoi5fan3m4zoek6,佢訓唔著
1494571,1507557,gam2aa3gin3dou2jyut6jyut6gwong1le1ziu3lok6lei4gam2keoi5keoi5soeng2je6le1go3tau4dok6dok6dai6ge3gam2keoi5jau6lam2zyu6zi6gei2ge3gaa1hoeng1,咁呀見到月月光呢就照落嚟咁佢佢想嘢呢個頭揼揼低嘅咁佢又諗住自己嘅家鄉
1507804,1513914,daan6hai6keoi5mong6daam1gou1tau4le1zi1hai6gin3dou2go3jyut6gwong1gin3m4dou2zi6gei2ge3gaa1hoeng1,但係佢望擔高頭呢只係見到個月光見唔到自己嘅家鄉
1514868,1516827,zau6ji3si1zau6hai6gam2joeng2laa3,就意思就係咁樣啦
1516866,1520907,gam2so2ji5keoi5hou2waai4nim6zi6gei2ge3gaa1hoeng1hai6laa3,咁所以佢好懷念自己嘅家鄉係啦
1521084,1526372,jan1wai6le1go2go3jyut6gwong1le1ziu3zyu6keoi5jik6ziu3zyu6keoi5go3gaa1hoeng1aa3maa3,因為呢嗰個月光呢照住佢亦照住佢個家鄉嘛
1526508,1527399,ming4m4ming4aa3,明唔明呀
1527458,1532582,ze1go3jyut6gwong1pei3jyu4ziu3zo2jau6ho2ji5ziu3zyu6zung1gwok3gaa3maa3,即個月光譬如照咗又可以照住中國㗎嘛
1532650,1534307,gam2ngo5soeng2lim6zung1gwok3laa3,咁我想念中國啦
1534317,1536635,ngo5gin3dou2go3jyut6gwong1ngo5soeng2lim6zung1gwok3,我見到個月光我想念中國
1536748,1538907,ji4gaa1go3jyut6gwong1hai6mai6hai2zung1gwok3le1,而家個月光係咪喺中國呢
1539183,1541312,ho2ji5ho2ji5gam2joeng2lam2laa3,可以可以咁樣諗啦
1544675,1545305,hai6aa3,係呀
1546228,1554478,gam2si1le1zau6m4wui5waa6mui5jat1geoi3le1dou1hou2ming4baak6waa6bei2nei5teng1jiu3nei5zi6gei2heoi3soeng6,咁詩呢就唔會話每一句呢都好明白話俾你聽要你自己去想
1554608,1556738,keoi5keoi5me1ji3si1ge3,佢佢咩意思嘅
1557292,1563107,hai6aa3keoi5m4wui5jau5hou2zik6gong2syut3waa6gong2ceot1lei4ning4nei5hou2jung4ji6ming4baak6m4wui5ge3haa5,係呀佢唔會又好似講說話講出嚟令你好容易明白唔會嘅吓
1563304,1566402,daan6hai6le1keoi5keoi5jau5keoi5go3ji3si1,但係呢佢佢有佢嘅意思
1566465,1569650,keoi5go3ji3si1jiu3lei5heoi3heoi3heoi3lam2keoi5ge3,佢嘅意思要你去去去諗佢嘅
1571516,1573396,hai6hou2mei5lei6go3si1,係好美麗嘅詩
1573755,1578299,li1go3hai6lei5baak3go3si1le1jau6bei2gaau3gaan2daan1di1,呢個係李白嘅詩呢又比較簡單啲
1578395,1584612,jung4ji6ling4jan4ming4baak6jau5di1si1le1hou2sam1ge3lei5m4hai6gam2ming4baak6gaa3hai6aa3,容易令人明白有啲詩呢好深嘅你唔係咁明白㗎係呀
1594770,1595422,hai6,係
1596280,1597454,o1dang3lei5gwan1,哦鄧麗君
1598107,1600292,jyut6loeng6doi6biu2ngo5dik1sam1,月亮代表我的心
1600529,1602094,haa5ha1ha1ha1,哈哈哈哈
1616541,1620160,lei5hou2zung1ji3li1go3go1gam2aa3dang2lei5gok3jau5hou2do1go1ge3,你好鍾意呢個歌咁呀鄧麗君有好多歌嘅
1620219,1623991,keoi5ci4ci4go1dou1coeng3dak1hou2leng4hou2hou2teng1gaa3,佢枝枝歌都唱得好靚好好聽㗎
1628525,1630427,li1di1suk6jyu1si4doi6kuk1,呢啲屬於時代曲
1630541,1632410,zau6m4hai6,就唔係
1633037,1634841,hai6laa3m4hai6,係啦唔係
1634934,1636076,m4tung4jyut6kuk1,唔同粵曲
1636253,1638427,haa5jyut6kuk1hai6ling6ngoi6jat1zung2man4faa3,吓粵曲係另外一種文化
1639623,1641689,m4tung4ge3ji5cin4m4tung4,唔同嘅完全唔同
1642052,1644878,haa5jyut6kuk1ho2ji5jau5si4doi6kuk1,吓粵曲可以有時代曲
1645229,1647327,daan1hai6si4doi6kuk1zau6mou5jyut6kuk1,但係時代曲就無粵曲
1660321,1662603,lei5soeng2m4soeng2ngo5coeng3loeng5geoi3jyut6kuk1lei5teng1,你想唔想我唱兩句粵曲你聽
1663271,1663716,haa2,吓
1697162,1698111,naa4gei2geoi3laa3,拿幾句啦
1698133,1704760,zik1hai6hai6gong2Joeng4Gwai3Fei1gaa3gaa3wong4wong4dai3tong4ming4wong4,即係係講楊貴妃嘅嘅王王帝唐明皇
1704908,1707026,keoi5hou2zung1ji3joeng4gwai3fei1ge3,佢好鍾意楊貴妃嘅
1707375,1713324,hai6aa3keoi5go2zan6si2le1keoi5ze1hai6gaa3sai3gaai3wo4ping4aa3,係呀佢嗰陣時呢佢即係㗎世界和平呀
1713495,1716232,hai2tong4ciu4go3si4hau6le1tin1haa6taai3ping4,喺唐朝嘅時候天下太平
1716355,1724431,gam2so2ji5le1keoi5zung1ji3heoi3heoi3wan2di1fun1lok6ge3je5heoi3waan2aa3gam2joeng2laa3,咁所以呢佢鍾意去去搵啲歡樂嘅嘢去玩呀咁樣啦
1731038,1731657,hai6aa3,係啦
1732936,1740758,coeng3ni1zi1go1ge3jan4le1hai6hai6caa1m4do1lei4gaa3laa3hai2jyut6kuk1go2dou6hai6aa3,唱呢枝歌嘅人呢係係差唔多嚟㗎啦喺粵曲嗰度係呀
1741406,1743499,keoi5coeng3dak1hou2hou2teng1gaa3haa5haa5,佢唱得好好聽㗎吓吓
1743618,1747482,keoi5jau5jam1ngok6m4tung4ge3ji4gaa1ngo5mou5jam1ngok6laa3maa3,佢有音樂唔同嘅而家我無音樂呀嘛
1747824,1749867,ngo5zi1hai6cing1coeng3ge3hai6,我只係清唱嘅係
1751443,1754358,jau5jam1ngok6ge3gaap3hei2soeng5lei4hou2hou2teng1gaa3,有音樂嘅夾起上嚟好好聽㗎
1761997,1762938,lei5gong2jam1ngok6aa3,你講音樂呀
1764091,1766956,jam1ngok6le1jau5hou2do1zung2gaa3,音樂呢有好多種㗎
1767242,1770564,jau5daa2goek3lo4caa3le1,有打嘅鑼擦啦
1770823,1773094,jau5ji6wu2laa3,有二胡啦
1773161,1774390,jau5joeng4kam4laa3,有揚琴啦
1774427,1776775,jau5pei4paa2le1jau5siu1laa3gam2,有琵琶啦有簫啦噉
1776779,1778863,hou2do1zung2gaa3hou2do1zung2hai6,好多種㗎好多種係
1779752,1782269,hai6ze1bun6zau3jam1ngok6,係即伴奏音樂
1782401,1787384,ze1dang2jyu4coeng3si4doi6kuk1le1lei5jau5gu2laa3jau5gong3kam4laa3,即等於唱時代曲呢呢有鼓啦有鋼琴啦
1787443,1791859,jau5git3taa1laa1gam2tai2haa6sin1hai6gam2laa1hai6,有結他啦噉睇吓先係噉啦係
1796982,1797796,ngok6hei3,樂器
1798051,1802636,ngok6hei3zung1hai6hou2do1zung2ngok6hei3heoi3bun6zau3laa3haa5,樂器中係好多種樂器去伴奏啦吓
1804326,1809623,ze1si4doi6si4doi6kuk1so2wai6gaak3aa3,即時代曲所謂夾呀
1809704,1811619,nei5m4zi1teng1gwo3ni1geoi3syut3waa6mei5,你唔知聽過呢句說話未
1811854,1818583,haa5ze1hai6hou2do1gin6ngok6hei3daai6gaa1jat1baan1pang4jau5aa3gam2waan2ngok6hei3waan2dak1hou2hoi1sam1giu3zou6gaap3,吓即係好多件樂器大家一班朋友呀咁玩樂器玩得好開心叫做夾
1819532,1820761,hai6aa3haa5,係呀吓
1821007,1825329,go3go3taan4haa6git3taa1aa3daa2gu2aa3gam2aa3,個個彈吓結他呀打吓鼓呀咁呀
1825546,1828021,gam2hou2hoi1sam1giu3zou6gaap3,咁好開心叫做夾
1828067,1830600,daan6hai6le1zau6m4hai6gaap3,但係呢就唔係夾
1830726,1833650,le1jiu3hou2do1zung2ngok6hei3haa5,呢要好多種樂器吓
1833744,1839261,heoi3heoi3lei5coeng3jat1zi1kuk1laa3jau5hou2do1zi1ngok6hei3heoi3gan1zyu6nei5gam2joeng2,佢佢嚟唱一支曲呢有好多支樂器曲跟著你噉樣
1845539,1851666,ze1jat1go3biu2jin2le1mui5ci3biu2jin2m4tung4gaa3,即一個表演呢每次表演唔同㗎
1851828,1853955,zeoi3dai1haang4bou6dou1jau5sap6go3,最低限度都有十個
1854653,1856704,haa5jau5di1gei2sap6go3gaa3,吓有啲幾十個㗎
1856983,1859084,Hou2daai6jing4aa3hai6aa3,好大型係呀
1859500,1861135,ngo5bei2nei5tai2tai2,啊我比你睇睇
1863451,1864451,ngo5,我
1870156,1870859,li1go3,呢個
1873121,1875926,li1go3loeng5saam3baak3zung1jing1toi4lei5zi1m4zi1aa3,呢個梁山伯祝英台你知唔知呀
1883156,1885792,loeng6zuk1aa3hai6aa3ni1go3hai6,梁祝呀係呀呢個係
1886494,1892121,loeng4zuk1laa3ni1laa3zou6aa3li1go3laam4zai2leoi5zai2aa3haa5,梁祝喇呢喇做呀呢個男仔女仔呀吓
1894703,1897660,hai2li1go3,喺呢個
1908266,1913546,ngo5bei2di1daai6jin6ge3jam1ngok6nei5tai2tai2hai6mai6tai2hai6mai6hai2li1dou6gam2,我比啲大型個音樂你睇睇係咪睇係咪喺呢度噉
1925177,1927516,hei1,哎
1928763,1930110,Wai6Jaa5Lap6giu3me1,維也納叫咩
1931333,1934367,zung1gwok3aa3,中國呀
1934647,1937045,zung1gwok3zing3fu2hou2daai6deoi3jan4,中國政府好大隊人
1938240,1940223,zau6ni1go3,奏呢個
1943423,1944414,hai2li1dou6,喺呢度
1948768,1951607,ham6baang6laang6hou2do1ngoi6gwok3jan4heoi3heoi3heoi3teng1lo3,冚唪唥好多外國人去去去聽囉
1955544,1957044,haa5hai6,吓係
1962395,1963301,jau5biu2jin2,有表演
1963678,1965728,jau5coeng3aa3zau6hai6biu2jin2no1,有唱呀就係表演囉
1966218,1969701,haa5hai2soeng6mai6biu2jin2no1haa5so2ji5jing2faan1lei4,吓喺上面表演囉吓所以影返嚟
1969738,1971755,haa5hou2sai1lei6aa3,吓好犀利呀
1977160,1979846,ni1go3maai3laai1ji6wu2laa3ni1go3giu3ji6wu2,呢個咪拉二胡啦呢個叫二胡
1980480,1983437,ni1go3giu3zou6ji6wu2hai6ji6wu2hai6,呢個叫做二胡係二胡係
1986869,1991140,ji6wu2dak1loeng5tiu4sin3dak1loeng5tiu4sin3daan6hai6laa3ceot1hou2do1go3jam1,二胡得兩條線得兩條線但係拉出好多個音
1992566,1995227,haa5zung1gwok3hei3jau5keoi5go3dak6sik1,吓中國樂器有佢嘅特色
1999565,2001362,hai6laa3hai6laa3haa5,係喇係喇吓
2001362,2005811,siu2tai2gam2dou1jau5gei3tiu4sin3daan6hai6jiu2dak1loeng5tiu4sin3aa3haa5,小提琴都有幾條線但係二胡得兩條線呀吓
2007564,2008623,laa4loeng4zuk1laa3,嗱梁祝囉
2014112,2015129,nei5mei5tai2gwo3,你未睇過
2017468,2018477,mei5tai2gwo3,未睇過
2023263,2025441,lei5keoi5go3gu3si6lei5sik1m4sik1aa3,你佢個故事你識唔識呀
2027200,2028090,sik1siu2siu2,識少少
2028227,2029659,ngo5dou1gong2gwo3,我都講過
2042192,2045073,hou2jau5saam1baak3zung1jing1,好梁山伯祝英台
2055385,2061935,ngo5ceoi4zo2se2sei3daai6mei5jan4le3gam2loeng5saam1baak3zung1jing1hung4ngo5dou1se2go3,我除咗寫四大美人呢噉梁山伯祝英台我都寫過
2062368,2066164,haa5gam2jau5saam1baak3zung1jing1hung4gu3si3nei5sik1m4sik1gaa3,吓噉梁山伯祝英台故事你識唔識呀
2067017,2070966,siu2siu2aa3gam2ngo5gong2bei2lei5teng1loeng5saam1baak3hai6laam4zai2,少少呀噉我講比你聽梁山伯係男仔
2071103,2072577,zung1jing1toi4hai6leoi5zai2,祝英台係女仔
2072982,2076965,gam2aa3zung1jing1toi4le1keoi5hou2cung1ming4ge3,噉呀祝英台呢佢好聰明嘅
2077189,2081596,keoi5hou2zung1ji3duk6syu1daan6hai6gau6zan6si2ge3leoi5zai2m4ho2ji5duk1syu1ge3,佢好鍾意讀書但係舊陣時嘅女仔唔可以讀書嘅
2081700,2092440,haa5gam2zung1jing1toi4zi1dou3le1hong4zau1jau5jat1go3lou5si1le1go3aa3hou2hou2jau5meng2gaa3go3hok6man4hou2hou2,吓噉祝英台知道呢杭州有一個老師呢個呀好好有名㗎個學問好好
2092510,2098290,gam2keoi5hou2soeng5heoi3hong4zau1go2dou6duk6syu1daan6hai6baa4baa1m4bei2keoi5heoi3jan1wai6keoi5hai6leoi5zai2,噉佢好想去杭州嗰度讀書但係爸爸唔比佢去因為佢係女仔
2098570,2103540,gam2so2ji5zung1jing1toi4le1zau6soeng2ceot1jat1go3baan6faat3keoi5zi6gei2baan6laam4zai2,噉所以祝英台呢就想出一個辦法佢自己扮男仔
2104195,2111575,haa5keoi5baan6laam4zai2gam2aa3tung4maai4keoi5go2go3pei3leoi5giu3jan1sam1,吓佢扮男仔呀同埋佢嗰個婢女叫銀心
2111625,2114035,pei3leoi5ze1hai6me1le3fuk6si6keoi1ge3,婢女即係咩呢服侍佢嘅
2114220,2121610,ze1hai6gung1jan4aa3haa5zau6tung4maai4keoi5jat1cai4heoi3hong4zau1,即係工人呀吓呀就同埋佢一齊去杭州
2121635,2126215,gam2loeng5saam1baak3le1jau6hai6heoi3go2dou6dei6fong1,咁梁山伯又係去嗰度地方
2126635,2128765,go2dou6duk6syu1,嗰度讀書
2128900,2133640,gam2loeng5go3jan4le1zau6hai2hong4zau1jat1go3cou2kiu4aa3,噉兩個人呢就喺杭州一個草橋呀
2133700,2138000,ze1hai6jat1go3jat1go3jat1go3loeng4ting2aa3nei5zi1m4zi1aa3,即係一個一個涼亭呀你知唔知呀
2138140,2143290,gin3dou2gam2aa3daai6gaa1le1zau6hou2hou2king1,見到咁大家呢就好好傾
2143515,2148085,gam2aa3zau6jat1cai4tung4maai4jat1cai4heoi3heoi3duk6syu1laa3,咁呀就一齊同埋一齊去去讀書啦
2148290,2156070,gam2duk6syu1le1zung1jing1toi4le1zau6m4soeng2bei2jan4zi1dou3keoi5hai6baan6laam4zai2ge3,噉讀書呢祝英台呢就唔想畀人知道佢係扮男仔嘅
2156200,2164420,gam2so2ji5le1zau6tung4loeng5saam1baak3le1zau6jat1zoeng1cong4fan3,噉所以呢就同梁山伯呢就一張床瞓
2164650,2170080,hai6maa3gam2daan6hai6le1keoi5zau6tung4loeng5saam3baak3le1gaak3hoi1ge3,吓話噉但係呢佢就同梁山伯呢隔開嘅
2170335,2176505,haa5gam2aa3tung4cong4saam1lin4le1loeng5saam1baak3le1dou1m4zi1dou3zung1jing1toi4hai6go3leoi5zai2,吓噉啊同床三年呢梁山伯呢都唔知道祝英台係個女仔
2176610,2182730,jan1wai6gau6zan6si4di1jan4le1zau6hou2ze1hai6hou2hou2sau2kwai1geoi2ge3hai6maa3,因為舊陣時啲人呢就好即係好好守規矩嘅吓話
2182780,2186610,gam2zik1hai6lei5jau5lei5go2bin6fan3gau6zan6si4di1cong4hou2daai6zoeng1gaa3,噉即係你有你嗰邊瞓舊陣時啲床好大張㗎
2186755,2191315,lei5ho2ji5jat1jan4fan6ni1jat1jat1jat1bin6m4gan2jiu3gaa3gam2joeng2,你可以一人瞓呢一一一邊唔緊要㗎噉樣
2191367,2203351,gam2so2ji5le1gam2aa3dou3saam1lin4zi1hau6le1go3baa4baa1le1zau6se2seon3giu3zung1jing1toi4faan1heoi3faan1uk1kei2laa3,噉所以呢噉啊到三年之後呢個爸爸呢就寫信叫祝英台返去返屋企啦
2203425,2210983,haa5faan1uk1kei2gam2zau6zung1jing1toi4le1zau6m4se2dak1keoi5jan1wai6ngoi6soeng2zo2loeng5saam1baak3laa3,吓返屋企噉就祝英台呢就唔捨得佢因為愛上咗梁山伯喇
2211092,2214043,gam2aa3zau6loeng5saam1baak3m4zi1dou3keoi5hai6leoi5zai2,噉啊就梁山伯唔知道佢係女仔
2214336,2228795,gam2aa3zuk1jing1toi4lam4zau2ge3si4hau6le1zau6zoeng1jat1go3ze1hai6jung6juk2zou6ge3ge3sik1mat6le1zau6gaau2bei2lou5si1ge3taai3taai2si1mou5,噉啊祝英台臨走嘅時候呢就將一個即係用玉做嘅嘅飾物呢就交畀老師嘅太太師母
2229111,2236701,gaau1bei2si1mou5giu3keoi5bei2loeng5saam1baak3haa5ze1hai6zou6wan4ding6fan1ge3ge3mat6din2ding6fan1ge3seon3mat6,交畀師母叫佢畀梁山伯吓即係做為訂婚嘅嘅物件訂婚嘅信物
2236821,2243559,gam2jan1wai6loeng5saam1baak3jiu3faan1uk1kei2laa3zau6m4zi1dou3gei2si4sin1zi3faan1lei4duk6syu1,噉因為梁山伯要返屋企喇就唔知道幾時先至返嚟讀書
2243665,2247271,gam2aa3loeng5saam1baak3le1zau6hou2m4se2dak1zung1jing1toi4,噉啊梁山伯呢就好唔捨得祝英台
2247387,2250682,gam2aa3loeng5saam1baak3zau6sung3zung1jing1toi4,噉啊梁山伯就送祝英台
2250740,2253887,ze1hai6jat1cai4haang4,即係一齊行
2254801,2260702,gam2aa3ze1hai6hou2ci5li1dou6sung3heoi3gei1coeng4gam2joeng2laa1jau6,噉啊即係好似呢度送去機場噉樣啦
2260725,2262430,gam2joeng2laa1,噉樣啦
2262470,2275011,gam2aa3hai2sung3keoi5go3si4hau6le1zung1jing1toi4jung6hou2do1syut3waa6lei4dou3waa6bei2loeng5saam1baak3teng1ngo5hai6leoi5zai2,噉啊喺送佢嘅時候呢祝英台用好多說話嚟到話畀梁山伯聽我係女仔
2275633,2280911,daan6hai6loeng5saam1baak3m4zi1m4zi1dou3sing4jat6dou1ji5wai4keoi5hai6laam4zai2gam2,但係梁山伯唔知唔知道成日都以為佢係男仔
2281038,2286644,gam2pei3jyu4zung1jing1toi4waa6cin4bin6jau5loeng5zek6ngaap3,噉譬如祝英台話前邊有兩隻鴨
2286907,2293842,jat1zek3hai6gung1jat1zek3hai6laa2gam2nei5ji4gaa1cin4bin6haang4go2zek3hai6gung1hau6bin6gan1zik6hai6laa2gam2,一隻係公一隻係乸噉你而家前邊行嗰隻係公後邊跟隻係乸
2294183,2299757,gam2keoi5zik1hai6waa6lei5cin4bin6haang4go2go3hai6laam4ge3ngo5hau6bin6gan1go2go3hai6leoi5,噉佢即係話你前邊行嗰個係男嘅我後邊跟嗰個係女嘅
2300068,2303363,loeng5saam1baak3dou1m4zi1ji5wai4keoi5hai6gong2siu2,梁山伯都唔知以為佢講笑
2303427,2307934,gam2joeng2ze1zung1jing1toi4jung6hou2do1bei2jyu6waa6zi6gei2hai6leoi5zai2,噉樣即係祝英台用好多比喻話自己係女仔
2307934,2312262,loeng5saam1baak3ji5wai4keoi5gong2gong2siu3m4zi1dou3keoi5hai6leoi5zai2,梁山伯以為佢講講笑唔知道佢係女仔
2312884,2317507,gam2aa3hou2laa3gam2aa3loeng5go3jan4le1zo2laa3fan1bit6zo2zi1hau6,噉啊好喇噉啊兩個人呢咗喇分別咗之後
2318622,2322704,gam2aa3gaak3zo2gei2go3jyut6le1loeng5saam1baak3heoi3wan2zung1jing1toi4,噉啊隔咗幾個月呢梁山伯去搵祝英台
2322810,2330777,gam2jyun4loi4zung1jing1toi4ge3baa4baa1le1tung4keoi5ding6zo2ding6zo2fan1hai6gaa3bei2dai6ji6go3laam4zai2,噉原來祝英台嘅爸爸呢同佢訂咗訂咗婚係嫁畀第二個男仔
2331035,2335117,gam2zung1jing1toi4m4hang4keoi5waa6jat1ding6jiu3gaa3bei2loeng5saam1baak3,噉祝英台唔肯佢話一定要嫁畀梁山伯
2335284,2340104,gam2go3baa4baa1zau6m4hang2keoi5m4zi1dou3loeng5saam1baak3hai6me1jan4aa3maa3hai6maa3,噉個爸爸就唔肯佢唔知道梁山伯係咩人吖嘛吓話
2340218,2343825,gam2jau6m4bei2keoi5gaa3loeng5saam1baak3gam2,噉又唔畀佢嫁梁山伯噉
2343907,2351743,gam2loeng5saam1baak3lei4wan2keoi5go3si4hau6le1gam2ni1go3zung1jing1toi4zoeng1gan6ceot1gaa3aa3,噉梁山伯嚟搵佢嘅時候呢噉呢個祝英台將近出嫁喇
2352163,2359098,gam2aa3hou2do1git3fan1ge3lai5mat6laa3dou1baai2mun5saai3hai2zung1jing1toi4nguk1kei2laa3,噉啊好多結婚嘅禮物喇都擺滿嗮喺祝英台屋企喇
2359269,2365367,gam2loeng5saam1baak3gin3dou2le1go2zan6si4sin1zi3zi1dou3zung1jing1toi4hai6leoi5zai2,噉梁山伯見到呢嗰陣時先至知道祝英台係女仔
2365643,2368610,gam2keoi5gok3dak1keoi5jiu3gaa3dai6ji6go3laa3,噉佢覺得佢要嫁第個喇
2368936,2370657,jau6m4hai6gaa3bei2zi6gei2laa3,又唔係嫁畀自己喇
2370726,2378398,loeng5saam1baak3ji5ging1zi1dou3laa1go2go3si1mou5hai6gaau1zo2go2gin6ding6fan1go2go3juk6zeoi2bei2keoi5keoi5zi1dou3,梁山伯已經知道喇嗰個師母係交咗嗰件訂婚嗰個玉墜畀佢佢知道
2378540,2386294,ni1go3zung1jing1toi4hai6leoi5zai2laa3gam2aa3zi1dou3zung1jing1toi4m4ho2ji5gaa3bei2zi6gei2hai6gaa3bei2ling6ngoi6go2go3laam4zai2keoi5zou6hou2soeng1sam1,呢個祝英台係女仔喇噉啊知道祝英台唔可以嫁畀自己係嫁畀另外一個男仔佢就好傷心
2386420,2390928,keoi5hou2soeng1sam1faan1heoi3zau6beng6beng6zo2gam2aa3sau1mei1zau6sei2zo2laa3,佢好傷心返去就病病咗噉啊收尾就死咗喇
2391028,2397438,gam2ni1go3zung1jing1toi4zi1dou3loeng5saam1baak3sei2zo2le1keoi5jik6dou1haam4dak1hou2soeng1sam1,噉呢個祝英台知道梁山伯死咗呢佢亦都喊得好傷心
2397593,2404298,gam2aa3lam4dou3git3fan1go2jat6le1gam2gau6zan6si2jan4git3fan1le1leoi5zai2jiu3co5faa1giu2ge3,噉啊臨到結婚嗰日呢噉就舊陣時啲人結婚呢女仔要坐花轎嘅
2404517,2411255,haa5gam2aa3go2go3faa1giu2le1heoi3dou3loeng5saam1baak3go3fan4mou6ge3si4hau6le1go2go3fan4mou6daa2hoi1zo2,吓噉啊嗰個花轎呢去到梁山伯嘅墳墓嘅時候呢嗰個墳墓打開咗
2411457,2416195,daa2hoi1zo2gam2zung1jing1toi4le1zau6tiu3jap6heoi3loeng5saam1baak3gaa3fan4mou6dou6,打開咗噉祝英台呢就跳入去梁山伯個墳墓度
2416245,2418114,gam2aa3go2go3fan4mou6waa6hap6faan1maai4,噉啊嗰個墳墓就合返埋
2418657,2422903,gam2aa3hau6lei4le1jau5loeng5zek3wu4dip2fei1ceot1lei4laa3,噉啊後嚟呢有兩隻蝴蝶飛出嚟啊
2422980,2431751,gam2aa3loeng5go3jan4le1ze1hai2sang1cin4le1m4ho2ji5git3wai4fu1fu5sei2zo2zi1hau5le1faa3wai6jat1deoi3wu4dip2gam2daai6gaa1,噉啊兩個人呢即係喺生前呢唔可以結為夫婦死咗之後呢化為一對蝴蝶噉大家
2431790,2435658,gam2aa3fei1soeng4tin1naa3zau6hai6gam2go3gu3si6zau6hai6gam2,噉啊飛上天喇就係噉個故事就係噉
2437232,2439330,go2di1kuk1le1hou2leng6aa3,嗰啲曲呢好靚啊
2439731,2442485,di1jam1ngok6hou2leng3aa3hai6aa3,啲音樂好靚啊係啊
2447891,2454580,zik1hai6hai6hai6sai1fong1ge3me1,即係係係西方嘅咩
2456600,2460698,tung4haa5,同吓
2460781,2464256,ze1hai6gam2joeng2caa1m4do1hai6gam2joeng2ge3ge3gu3si6,即係噉樣差唔多係噉樣嘅嘅故事
2464424,2468211,dou1hai6hou2hou2haa5,都係好好吓
2468266,2470283,hou2mei5lai6jat1go3gu3si6lei4ge3,好美麗一個故事嚟嘅
2474301,2478728,hou2loi6ji5cin4ji5ging1jau5laa3gei2baak3caa1m4do1jat1baak3nin4gaa3laa3,好耐以前已經有喇幾百差唔多一百年㗎喇
2478799,2483357,gei2baak3nin4gaa3laa3hai6go3ni1go3gu3si6jat1lou6gam2cyun4dou6lok6lei4,幾百年㗎喇係跟住呢個故事一路噉傳到落嚟
2483410,2487607,cyun4cyun4haa6ji5ging1jau5jau5do1siu2m4tung4gaa3laa3haa5,傳傳下已經有有多少唔同㗎喇吓
2487724,2489904,daan6hai6ni1go3gu3si6taai3gwo3leng3laa3,但係呢個故事太過靚喇
2489929,2493126,gam2so2ji5hou2do1jan4le1dou1dou1se2li1go3gu3si6,噉所以好多人呢都都寫呢個故事
2493212,2500852,zou6hei3se2kuk1jau6jau5zou6hei3jau6jau5coeng3jau6jau5gam2joeng2laa1,做戲寫曲又有做戲又有唱又有噉樣啦
2505949,2513215,so2ji5hai2hai2hai2jyut6kuk1le1jau5jau5jau5hou2do1zung2loeng5saam1baak3zung1jing1toi4ge3gu3si6gaa3,所以喺喺喺粵曲呢有有有好多種梁山伯祝英台嘅故事嘅
2513215,2518510,haa5hai6aa3jau5di1jan4se2se2gwo3ngo5dou1se2gwo2,吓係啊有啲人寫寫過我都寫過
2523437,2527453,se2sing4tou3kek6gaa3haa5sing3tou4kek6gam2,寫成套劇㗎吓成套劇本
2532355,2535240,caa1m4do1saam1go3bun3zung1tau4,差唔多三個半鐘頭
2535780,2541289,hou2hou2o3gaa3haa5lei5jau6jiu3wun6ging2gaa1maa3jau6jiu3zoek3saam1aa3maa3hai6maa3haa5,好好㗎吓你又要換景㗎嘛又要着衫吖嘛係嘛吓
2541337,2543370,mui5jat1mok6dou1m4tung4gaa1maa3haa5,每一幕都唔同㗎嘛吓
2545083,2552607,jau6zung1jing1toi4hai2nguk1kei2hoi1ci2ngai1go3baa4baa1bei2keoi5duk6syu1dai6jat1coeng4hei2,又祝英台喺屋企開始囈個爸爸畀佢讀書第一場戲
2552659,2558019,gam2keoi5jau6baan6baan6go3laam4zai2lei5tai2haa6ngo5baan6laam4zai2ci5m4ci5gam2giu3baa4baa1tai2,噉佢又扮扮個男仔你睇吓我扮男仔似唔似噉叫爸爸睇
2558027,2563371,baa4baa1waa6haa2dou1gei2ci5laam4zai2wo3gam2sin1zi1hang2bei2keoi5heoi3aa1maa3zau6hai6gam2laa3,爸爸話吓都幾似男仔喎噉先至肯畀佢去吖嘛就係噉喇
2564846,2567108,jat1coeng4jat1coeng4gam3m4tung4gaa3,一場一場咁唔同㗎
2575311,2577361,hai6aa3zeoi3lau1mei1loeng5zek3wu4dip2lo1,係啊最褸尾兩隻蝴蝶囉
2579214,2580346,di1saam1hou2leng3aa3,啲衫好靚啊
2580944,2581632,hai6maa3,係咪啊
2581812,2584664,di1saam1gei2leng3laa4,啲衫幾靚嗱
2584697,2589008,jat1lou6tiu3mou5laa3ceot1lei4tiu3mou5laa3haa5go1mou5laa3sau1mei5go3coeng4,一路跳舞喇出嚟跳舞喇吓歌舞啊收尾嗰場
2592245,2595343,hai6aa3jat1lou6coeng3go1jat1lou6tiu3mou5aa1maa3haa5,係啊一路唱歌一路跳舞吖嘛
2595383,2597145,hai6aa3zeoi3sau1mei5,係啊最收尾
2597180,2600680,laa4ni1go3ni1go3loeng5saam1baak3go3go3fan4mou6lo1,嗱呢個呢個梁山伯個個墳墓囉
2600885,2604833,haa5keoi5keoi5keoi5heoi3heoi3haam3lo1hai6,吓佢佢佢去去喊囉係
2605166,2609766,jau6ging1ging1gwo3gam2go2go3fan4mou6li1dou6hai6lit3hoi1gaa3,又經經過噉嗰個墳墓呢度係裂開嘅
2609968,2611984,lit3hoi1keoi5zau6tiu3zo2jap6heoi3,裂開佢就跳咗入去
2613695,2616690,gam2jin4zi1hau6faa3faan1loeng5zek3wu4dip2ceot1lei4lo1,噉然之後化返兩隻蝴蝶出嚟囉
2624955,2626005,gau3zung1mei5aa3,夠鐘未啊
2628770,2631470,caa1m4do1laa3zung1jiu3m4jiu3ngo5tai2go2di1aa3,差唔多喇仲要唔要我睇嗰啲啊
2632445,2633765,jiu3aa3,要啊
2634935,2636445,o1sap6ng5fan1zung1hou2laa3,哦十五分鐘好啦
2637980,2639520,zung3jau5me1man6ngo5le1,仲有咩問我呢
2657250,2660050,cyun4tung2zaap6gwaan3aa4jau5aa3,傳統習慣呀有啊
2660200,2664430,ze1hai6gwo3nin4gwo3zit3go3si4hau6aa3dou1hou2hing1gaa3hai6maa3,即係過年過節嘅時候啊都好興㗎吓話
2664565,2667875,jiu3baai3zou6sin1naa1baai3san4naa1,要拜袓先啦拜神啦
2667960,2670390,baai2hou2do1ge3sik6mat6laa1gam2,擺好多嘅食物啦噉
2670615,2676045,cyun4tung2ge3zaap6gwaan3zau6hai6go2zan6si2jiu3tong1gai1laa1,傳統嘅習慣就係嗰陣時要劏雞啦
2676160,2680620,bou1tong1laa1zing2di1hou2ge3je5sik6laa1gam2joeng2cyun4tung2ge3zaap6gwaan3,煲湯啦整啲好嘅嘢食啦噉樣傳統嘅習慣
2680710,2685610,ze1pei3jyu4zung1cau1zit3le1zau6jiu3sik6jyut6beng2laa1,即係譬如中秋節呢就要食月餅啦
2685830,2692260,ng5jyut6zit3ge3si4hau6sik6zung2laa1gam2le1dou1jau5ni1di1dou1hai6cyun4tung2ge3zaap6gwaan3zung1gwok3ge3cyun4tung2zaap6gwaan3,五月節嘅時候食棕啦噉呢都有呢啲都係傳統嘅習慣中國嘅傳統習慣
2692340,2694530,go3go3dou1jiu3gam2zou6gaa3hai6aa3,個個都要噉做嘅係啊
2698858,2699288,haa2,吓
2701323,2702333,san1nin4aa4,新年呀
2702538,2707978,san1nin4ne1ngo5sai3lou2go1ge3si4hau6baai3lai6si6le1zou6zeoi3hoi1sam1jau5lei6si6dau6laa1,新年呢我細佬哥嘅時候逗利是囉做最開心有利是逗啦
2707998,2711068,hai6maa3jau5ha1ha1ha1,係話有
2711068,2713788,gam2aa3jau5hou2do1je5sik6hou2do1je5waan2naa1,噉啊有好多嘢食好多嘢玩啦
2713798,2715778,fong3siu1paau3zoeng2laa1,放燒炮仗啦
2715838,2718418,jau5san1saam1jau5san1haai4zoek3laa1,有新衫有新鞋著啦
2718548,2722758,gam2aa3tung4jan4dei6baai3lin4ho2ji5dau6lei6si6laa1jau6jau5hou2do1tong4gwo3laa1,噉啊同人哋拜年可以逗利是啦又有好多糖果啦
2722973,2728673,jau6maai5di1faa1faan1lei4uk1kei2baai2aa3gam2joeng2laa1,又買啲花返嚟屋企擺啊噉樣啦
2728753,2731223,ngo5hou2gou1hing3aa3hou2jit6laau6gaa3hai6aa3,我好高興啊好熱鬧㗎係啊
2735203,2736393,dong1jin4hai6aa3,當然係啊
2737063,2740473,li1dou6le1jan1wai6,呢度呢因為
2742468,2746238,hoeng1gong2le1faan6hai6go3lin4zau6fong3gaa3ge3,香港呢凡係過年就放假嘅
2746653,2749193,haa5so2fong3jau5gei2jat6gaa3kei4ge3,吓所放有幾日假期嘅
2749263,2750413,li1dou6zau6mou5gaa3,呢度就冇嘅
2750728,2757318,li1dou6hou2do1le1nin4co1jat1dou1jiu3faan1gung1gaa3gam2aa3so2ji5maa3jau6hai6zong1go3hei3fan1aa3gaam2siu2zo2laa3,呢度好多呢年初一都要返工㗎噉啊所以嘛又將個氣氛啊減少咗喇
2757543,2760343,mou5mou5gam3lo1hai6laa3m6,冇冇咁囉係喇嗯
2763993,2765943,sing3daan3zit3dou6hai6hoeng1gong2jit6laau6,聖誕節都係香港熱鬧
2766418,2768178,hoeng1gong2di1dang1sit3hou2leng3,香港啲燈飾好靚
2768388,2771658,haa5hou2do1daai6haa6baau3min6le1dang1sik1bei2ni1dou6leng3,吓好多大廈爆滿啲燈飾比呢度靚
2771903,2777333,haa5ni1dou6seoi1jin4go3sing3daan3zit3dou1gou1hing3daan6hai6m4kap3hoeng1gong2gam3gou1hing3hai6aa3,吓呢度雖然嘅聖誕節都高興但係唔及香港咁高興係啊
2778138,2782398,ze1hai6hou2do1zau2dim3aa3dou1jau5le1hai6maa3,即係好多酒店啊都有嘅吓嘛
2782908,2786578,ni1dou6dou1jau5daan6hai6dou1hai6hoeng1gong6jit6laau6,呢度都有但係都係香港熱鬧
2788063,2795843,jan1wai6ngo5hai2hoeng1gong2le1mui5lin4sing3daan3zit3le1dou1dou1wui5jau5heoi3haa6aa3gam2di1pang4jau5ceng2ngo5heoi3aa3,因為我喺香港呢每年聖誕節呢都都會有去吓啊噉啲朋友請我去啊
2795953,2799443,ni1dou6zau6bei2gaau2siu2laa3jan1wai6ngo5mou5ce1aa1maa3hai6laa3,呢度就比較少喇因為我冇車吖嘛係啦
